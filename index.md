# Kat (felis catus)
## Indholdsfortegnelse
1. Introduktion
2. KarakteristiKAT
3. Føde
4. Formering
5. Social adfærd
## Introduktion
![Kat](https://upload.wikimedia.org/wikipedia/commons/thumb/8/83/Lilac_Scottish_Fold.jpg/640px-Lilac_Scottish_Fold.jpg)
En kat er et tæmmet, kødædende pattedyr, der oftest har pels. I almindelig tale kaldes den for en huskat eller bare kat. Katten er gennem tiderne værdsat af mennesker for dens selskab og jagtevner.
### Karakteristika(t)
Tamkatten vejer typisk imellem 3 og 6 kg og adskiller sig ikke nævneværdigt fra andre medlemmer af Felis-slægten.Visse racer som Maine Coon kan dog opnå en vægt på over 11 kg. En gennemsnitlig kat måler 23-25 cm i højden, 46 cm fra snudespids til den bageste del af kroppen (hannen er lidt større end hunnen) og har en hale på 30 cm. ![Karakteristika](https://pm1.narvii.com/7609/a13647378a7897fdeeec048b140ea4c290718136r1-1821-1539v2_hq.jpg)
## Føde
Den vilde kat lever af, hvad den kan fange i naturen af mus og småfugle. Den tamme kat lever af den mad, mennesker tilbyder den: dåsemad, tørfoder, rester eller hjemmelavet kattemad. Katte på landet og vildkatte i byen er nyttige, da de dræber og spiser mus og rotter. Katte leger med musen, inden de dræber den – specielt vil kattekillinger instinktivt give sig til at lege med en mus. At musen er spiselig skal killingerne lære af moderen.

I modsætning til hunde, kan katte ikke leve som vegetarer, da de ikke er i stand til at producere aminosyren taurin. Taurin findes overvejende i kød og fisk. Et underskud af taurin gør katten blind, idet nethinden langsomt forkalkes og degenererer. Ca. 20% af kattens kost skal bestå af proteiner. Katte er stærkt afhængige af aminosyren arginin. Mangel på arginin resulterer i vægttab og død. Kattens mavetarmkanal er meget kortere end hos altædere og har meget små mængder af visse enzymer der er nødvendige for at fordøje kulhydrater. Det betyder at kattens evne til at fordøje og gøre brug af planteføde (og visse fedtsyrer) er stærkt begrænset. Katte overlever på en naturlig kost af kød, da de har to særdeles effektive nyrer. ![Føde](https://i.pinimg.com/originals/aa/ec/7e/aaec7ec90473edadaad74ac9a262c48b.png)
## Formering
En kat føder levende unger, killinger, op til tre gange om året og er drægtig ca. ni uger. Et kuld består typisk af 3-7 killinger. Ifølge dansk lovgivning skal killinger blive hos deres mor til de er mindst 12 uger. Først da har de lært nok til at kunne klare sig selv.

En kat bliver typisk 14-16 år gammel, men 19 år er ikke usædvanlig. Den ældste beskrevne kat, hunkatten Creme Puff, levede fra 1967 til 2005: 38 år. Kattens alder afhænger af mange ting, men nu om dage, hvor mange dyrevenner passer bedre på deres kæledyr, ser man ofte at katte bliver op til 20 år. ![Formering](https://i.redd.it/014okal59qo51.jpg)
## Social adfærd
Selv om katte for det meste jager alene, er det dog set, at de som ungkatte lærer at jage sammen med brødre og søstre eller med en af forældrene. Dette betyder, at de er yderst sociale dyr, ligesom katte i par faktisk kan ligge og slikke hinanden for på den måde at skabe bånd.![Social](https://i.imgur.com/939dp9S.jpg)
